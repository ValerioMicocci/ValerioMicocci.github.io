<html>
    <head>
        <title>Il Paradiso</title>
        
    </head>
    <body bgcolor="	#f5f5dc">
        <h2><center><b>Il Paradiso</b></center></h2>
        <img src="https://erprofessor.com/wp-content/uploads/2019/09/870e61e53630e3d7ffb8ee2bb05c8fde.jpg" width="500" align="left">
        <img src="http://www.settemuse.it/divina_commedia/paradiso_immagini/paradiso_XIV.jpg" width="400" align="right">
        <h2><b>Struttura</b></h2>
        <p style="text-align: justify;">
        <br>A livello strutturale il Paradiso si configura in <b>9 cieli</b>, rispettivamente quelli della <b>Luna</b> (spiriti che mancarono i voti), di <b>Mercurio</b> (spiriti attivi per desiderio di gloria), di <b>Venere</b> (spiriti amanti), del <b>Sole </b>(spiriti dei sapienti), di <b>Marte</b> (spiriti militanti), di <b>Giove </b>(spiriti dei giusti), di <b>Saturno</b> (spiriti contemplativi).
        A questi si aggiunge l’VIII cielo (<b>Cielo delle Stelle Fisse</b>)che non contiene spiriti e che gira più lentamente degli altri e riceve l’impulso del movimento dal IX cielo <b>primo mobile</b>. L’ultimo “luogo”, il X, ma che invero costituisce l’intero Paradiso è <b>l’Empireo, sede di Dio</b>.
        </p>
        <h2><b>Descrizione</b></h2>
        <p style="text-align: justify;">
        Dante sale di cielo in cielo e incontra in ciascuno di essi gruppi di anime che, eccezionalmente, scendono dall’Empireo per incontrarlo e gli si manifestano sotto forma luminosa. Nell’Empireo, dove tutti i beati sono raccolti in un immenso anfiteatro a forma di “candida rosa”, san Bernardo prenderà il posto di Beatrice e guiderà Dante alla contemplazione di Dio.
        <br>
        <b><i><center>
        <br>...O buono Appollo, a l’ultimo lavoro
        <br>fammi del tuo valor sì fatto vaso,
        <br>come dimandi a dar l’amato alloro.
        <br>Infino a qui l’un giogo di Parnaso
        <br>assai mi fu; ma or con amendue
        <br>m’è uopo intrar ne l’aringo rimaso.
        <br>Entra nel petto mio, e spira tue
        <br>sì come quando Marsïa traesti
        <br>de la vagina de le membra sue.
        <br>O divina virtù, se mi ti presti
        <br>tanto che l’ombra del beato regno
        <br>segnata nel mio capo io manifesti,
        <br>vedra’ mi al piè del tuo diletto legno
        <br>venire, e coronarmi de le foglie
        <br>che la materia e tu mi farai degno..."</b></i></center>
        <br>Già dalle prime parole ci accorgiamo della diversa costruzione del canto, determinata dall’elevatezza del contenuto e del tono con cui si esprime. Basti per tutto a confrontarli con gli altri due incipit: se per l’Inferno bastavano le sole Muse, nel Purgatorio vi era la necessità che fosse Calliope, musa della poesia epica, ma qui occorre il dio della poesia stessa che con ambedue le ispirazioni, la terrena e la divina, rappresentate metaforicamente dalle due cime del monte Parnaso, lo sovvenga a tale difficile compito.
        </p>
         <h2><b>L'incontro con Dio</b></h2>
         <p style="text-align: justify;">
        Il canto XXXIII si apre con la preghiera alla Vergine: Dante si trova ormai nell'Empireo, e la guida di san Bernardo serve per prepararlo all'incontro con Dio, pregando la Vergine, il tramite fondamentale tra l'uomo e Dio e sintesi di ogni virtù.<br>
        Dapprima Dante vede Dio come unità, ma poi, intensificandosi la sua vista, avverte Dio come trinità; ma non è Dio che muta, è la vista del poeta che si rafforza e s'addentra sempre di più nella luce divina. La <b>Trinità</b> appare come tre cerchi di tre colori, ma di stessa dimensione. Il primo cerchio, il <b>Figlio</b>, appariva riflesso dal secondo, <b>Dio</b>, come un arcobaleno da un altro, ed il terzo cerchio, <b>lo Spirito Santo</b>, appariva come fuoco che spirava in egual misura dagli altri due.
        Il <b>cerchio che simboleggia Cristo</b>, si distingue dagli altri due, poiché al suo interno è dipinta con lo stesso colore l'immagine umana.
        </p>
         <br>
         <br>
         <a href="commedia_dante.html">Torna indietro</a>
    </body>