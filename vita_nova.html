<html>
    <head>
        <title>Vita Nova</title>
        
    </head>
    <body bgcolor="	#f5f5dc">
        <h2><center><b>Vita Nova</b></center></h2>
        <img src="https://letteritaliana.weebly.com/uploads/8/1/0/6/8106705/5341060.jpg?324" width="500" align="left">
        <h2><b>Descrizione</b></h2>
        <p style="text-align: justify;">
        <br> La Vita nuova è un <i>prosimetro (componimento misto di prosa e versi)</i> scritto da Dante Alighieri negli anni giovanili, presumibilmente nel periodo immediatamente successivo alla morte di Beatrice (1293-1295). 
        Si tratta di una raccolta di <b>31 liriche</b> composte da Dante in un arco di tempo assai ampio, dal 1283 al 1291 circa, e inserite in una cornice narrativa di <b>42 capitoli</b>.
        <br>Dante ripercorre la propria esistenza presentando episodi, fatti e incontri in <b>chiave allegorica</b>. Al racconto dei fatti si intreccia il racconto delle <b>visioni</b> e dei <b>sogni</b>.
        Il titolo stesso, <i><b>Vita Nova</b></i> indica non solo un <b>itinerario poetico</b> ma anche un rinnovamento spirituale prodotto nella vita di Dante dall'amore per Beatrice.
        <br>In una prima fase è ispirato alla <b>concenzione cavalcantiana dell'amore </b> come passione e sofferenza; poi passa ad una <b>idealizzazione della figura femminile</b> e alle sue virtù salvifiche;dall'amore terreno Dante passa alla lode della <b>donna amata</b> vista come <b>creatura celeste inviata da Dio </b> per portare salvezza dell'anima, così perfetta che l'uomo non riesce a esprimerne compiutamente le qualità.
        </p>
        <h3><b>L'Incontro con Beatrice</b></h3>
        <p style="text-align: justify;">
        La Vita Nuova racconta e ricostruisce l’amore di Dante per Beatrice, e di come questo lo abbia trasformato ed elevato a livello spirituale. Dante vede per la prima volta Beatrice quando all’età di nove anni, e poi di nuovo a diciotto, quando lei gli regala il suo saluto: cosa per cui Dante ha in sogno una visione di Amore.
        </p>
        <h3><b>Beatrice toglie il saluto a Dante</b></h3>
        <p style="text-align: justify;">
        Per difendere la segretezza del suo sentimento, il poeta comincia a scrivere sonetti che dedica però ad altre donne, cosa che gli fa perdere il saluto dell’amata; una nuova visione di Amore gli spiega che i suoi sentimenti sono troppo rozzi per quel sentimento così perfetto.
        </p>
        <h3><b>Le lodi a Beatrice</b></h3>
        <p style="text-align: justify;">
        Dante, chiusosi in una dolorosa solitudine, prende quindi coscienza delle sue mancanze e della necessità di un cambiamento, arrivando infine a capire che il raggiungimento della felicità consiste non nel ricevere qualcosa dalla donna amata, quanto nel donarle il proprio amore cantandone le lodi: lodare Beatrice significa lodare il sentimento d’Amore, capace di nobilitare gli animi. 
        </p>
        <h3><b>La morte del padre di Beatrice</b></h3>
        <p style="text-align: justify;">
        Dante racconta poi della morte del padre di Beatrice – è il 1289 – cui fa seguito un’allucinazione in cui presagisce la futura morte dell’amata, di cui continua a cantare le lodi : la sola presenza di Beatrice ha effetti miracolosi, in grado di influire beneficamente su coloro che la vedono, come viene descritto nel celebre sonetto <i>Tanto gentile e tano onesta pare</i>. 
        </p>
        <h3><b>La morte dell'amata</b></h3>
        <p style="text-align: justify;">
        La preannunciata morte di Beatrice apre alla parte conclusiva dell’opera: il dolore causato dalla perdita della donna amata è insuperabile, e nemmeno l’amore mostratogli da un’altra donna, riescono a distogliere la mente del poeta dal ricordo di lei, che ormai descrive come ‘beata’.  
        </p>
        <h3><b>L'ultima visione di Dante</b></h3>
        <p style="text-align: justify;">
        I capitoli finali dell’opera descrivono una Beatrice ormai accolta nella Gloria eterna e di un’ultima visione ricevuta dal poeta che, però, non è raccontata e a cui si collega il proposito di <i>“dicer di lei quello che mai non fue detto d’alcuna” </i>e che, secondo tanta critica, presagisce l’impresa letteraria della <i>Commedia</i>. 
        </p>
         <br>
         <br>
         <a href="opere_dante.html">Torna indietro</a>
    </body>